SEMINARIUM 02
=============

### Diskussionsfråga 1 ###

** Hur tror du att vi kommer använda webben om fem till tio år? Både till vardags och som samhällsmedborgare. **

Att webben bara kommer fortsätta växa och utvecklas är det ingen tvekan om. Det vet alla. Hittills under de senaste åren har webbens utveckling handlat väldigt mycket om att sudda ut skiljelinjerna mellan webben och det mobila och hur viktigt det är för ett företag att ha en bra webbsida för att kunna etablera sig och ge ett bra intryck hos sina kunder. Vi har naturligtvis inte nått perfektion när det kommer till layout och design och det är absolut något som fortfarande är i utvecklingsstadiet men jag tror att inom de närmsta 10 åren så kommer webbens utveckling att fokuseras på något helt annat.

Jag tror framtiden för webben innebär en mycket mer personlig upplevelse för användaren och säkerligen ett helt annat sätt att använda webben. Redan nu kan man med hjälp av javascript läsa ut data från en användares webbkamera och på så sätt skapa gestures som är kopplade till handlers på sidan för att utföra vad det nu är man vill utföra. Det är naturligtvis inte bara rörelser som kommer hjälpa en av navigera runt i webben utan över röstkommandon. Allt detta känns som en gimmick nu men med tanke på hur mycket pengar som läggs ner för att föra denna typ av teknik framåt (jag tänker mig till exempel Microsoft med Kinect eller Apple med Siri) så kommer det med största sannolikhet vara en standard i den framtida vardagen. Vem vet? I framtiden så kanske till och med en webbplats kan visas annorlunda baserat på ditt nuvarande humör.

** Vilka typer av tjänster tror du vi skulle kunna tänkas se i en framtida webb? **

Jag tror att inom en snar framtid så kommer tjänsterna vi använder dagligen vara desamma som de vi använder i dagsläget men hur vi använder dem kommer ha förändrats. Jag kan definitivt se prylar som Google Glass eller Samsung Galaxy Gear vara lika populära idag som smartphones och det, tillsammans med en mer personlig webb, kommer innebära mycket mer realtidsdata för oss som användare. Tjänster som Yelp och Google Maps kommer vara integrerade i våra glasögon och vi kommer kunna se realtidsbetyg på hur en burrito är just idag på just snabbmatsrestaurangen vi befinner oss på. På samma sätt kommer också de sociala nätverken utvecklas och allt mer tätare integreras i våra liv. Att låta kameran i dina Google Glass köra en ansiktsigenkänning på personer du möter och ta fram deras nätprofil verkar inte helt orimligt för mig. Tekniken finns ju där redan nu.

** Hur tror du att din roll som webutvecklare kommer förändras? **

Idag när man berättar för någon att man är webbutvecklare så tror de flesta att allt man sysslar med är att göra hemsidor. I dagens läge är det också lite så. Visst, alla webbplatser på Internet är inte en hemsida utan det finns ju också andra typer av webbapplikationer men i framtiden så tror jag att det som webutvecklare kommer innebära så mycket mer. Gränser mellan det riktiga livet och Internet kommer suddas ut allt eftersom teknologin utvecklas. Det är långt kvar tills vi som webbutvecklare kommer behöva anpassa våra sidor till att fungera bra på kylskåp eller en interaktiv whiteboard i ett klassrum. Vi kommer behöva använda så många fler tekniker och framförallt mer sätt att interagera med våra webbplatser. Mus och tangentbord kommer vara det sista vi hanterar.

### 1.2 Fallstudie - 100% webb ###

** Vad tror du om konceptet 100% webb, både i dagsläget och i framtiden? **

Jag tror absolut på konceptet 100% webb. Om vi tar en fotograf till exempel. Det värsta som skulle kunna hända en fotograf efter ett fotojobb vore om han förlorade alla sina foton och det är därför man har säkerhetskopior. Om man därför har möjligheten att helt kunna arbeta mot och på en webbaserad struktur där alla bilder och även bildmanipuleringsmjukvaran är helt uppe i molnet så minskar risken för fel dramatiskt. I en molnlösning så slipper man som privatperson tänka på saker som backup och redundans för det sköter självklart företag som tillhandahåller tjänsten och man får lita på att det sköts på ett bra sätt också.

Det finns fler fördelar också. Genom att alla datorer i en skola uppkopplade mot till molnet och köra webbapplikationer så sänks kraven på hårdvaran betydligt och det enda datorn egentligen behöver klara av är att kunna köra en webbläsare. Det skulle också betyda att denna skolas IT-ansvarig aldrig behöver noja sig över att uppdatera Word i hundratals datorer utan det sköts uppe i molnet och man kommer alltid köra den senaste versionen.

När man sedan tänker utöver fördelarna med 100% webb så är det såklart en hel del jobb att göra innan man kommit dit men jag personligen tror att det kommer komma naturligt.

** Hur skulle du klara dig idag om du bara använde dig av en webbläsare som programplattform? Vilka tjänster/mjukvaror kan du inte köra i en webbläsare? **

Rent tekniskt sätt så är det inte mycket som inte går att köra i en webbläsare. Med hjälp av till exempel Unity eller NPAPI så kan man till och med köra DirectX i en webbläsare så till och med de senaste spelen skulle kunnas köras från en webbläsare. Problemet idag är dock att det inte finns någon poäng med att utveckla det.

För mig så skulle jag absolut kunna utföra mina skolarbeten med hjälp av lite olika molntjänster och med hjälp av till exempelvis YouTube, Netflix och Spotify så skulle även en stor del av tiden jag spenderar vid en dator på min fritid också kunna överföras helt till en webbläsare men det är just spel som inte skulle gå för min del.

### Diskussionfråga 2 ###

** Vad innebär egentligen begreppet "öppen data"? **

Begreppet öppen data beskriver sådan information som alla ska kunna få tag i. Information som är tillgänglig i sin fullhet utan censur och som är lätt att få tag i för alla. Oavsett vem man är och oavsett om man vill använda informationen till privat eller kommersiellt bruk så ska informationen finnas där redo att användas i ett lättarbetat format.

Öppen data kan vara vilken information som helst, men det är också viktigt att förstå att inte all data kan vara öppen. Ett bra exempel är information som handlar om en nations säkerhet.

** Vad finns det för krav på den data som kallas för öppen data? **

Precis som jag nämnde ovanför så måste öppen data vara tillgänglig för alla individer utan att diskriminera någon. Den ska vara fri att användas i såväl privat som kommersiellt bruk. Öppen data ska också vara i ett format som är lätt att förstå och ändra.

** Vad tror du tendenserna med mer öppen data kommer spela för roll för dig som webbutvecklare? **

Med hjälp av att mer och mer data blir öppen så kommer det öppna upp större möjligheter än tidigare. Ett väldigt enkelt men också bra exempel på detta är att SMHI har bestämt sig för att göra sin data öppen. Detta är egentligen bara logiskt. Det är en statlig myndighet och det är skattepengar som bedriver denna verksamhet så det är nästan självklart att vi medborgare ska ha full tillgänglighet till denna data. Som svensk webbutvecklare betyder detta såklart att det blir betydligt smidigare att bygga upp en webbapplikation för väder.

I och med att vi som webbutvecklare kommer kunna komma åt mer och mer data så kommer innehållet på våra webbapplikationer bli bättre helt enkelt och vikten av att förstå och kunna använda API:er kommer defintivt ökas.

### 2.1 Fallstudie ###

** Surfa runt på din kommuns webbplats för att orientera dig kring vilken information som finns där. Vilken skulle du vara intresserad av att få presenterad på ett mer strukturerat sätt (för enklare användning i dina applikation som t.ex. webb-API)? Kan du komma på några tjänster som man skulle kunna bygga med denna data som skulle komma kommun/kommuninvånare till gagn? Tror du det finns någon information som i dagsläget inte är tillgänglig som du skulle vilja koma åt för att bygga bra tjänster/applikationer?

Om jag kollar på min hemkommuns hemsida så finns det där en sektion med uppkommande och gångna evenemang som hållits i min stad. Det är absolut information som skulle kunna presenteras på ett enklare och bättre sätt än vad det gör nu. Jag tänker mig till exempel att man har en webbplats som enbart visar evenemang istället för att man ska gå in på kommunens och leta igenom deras sidor.

För tilfället kan jag inte komma på någon information som inte är tillgänglig just nu men som vore intressant. Det känns som om den information som inte finns på deras webbplats på något sätt är sekretessbelagd eller inte alls relevant för medborgarna (samtidigt ska inte relevans spela någon roll för öppen data, men ändå).

** Vad för möjligheter - respektive risker ser du ur kommunens/medborgarens synvinkel att öppna upp sin data? **

I och med att man öppnar upp sin data som kommuner har gjort så öppnas möjligheterna upp för externa utvecklare att komma in och utveckla andra sätt att hämta och säkerligen i många fall också kombinera den öppna datan med annan data för att presentera den på ett bättre sätt. Om man bara skulle förlita sig på sina interna utvecklare inom kommunen så skulle det varken finnas tid eller resurser för att utveckla dessa nya sätt.

Alla medborgare i en kommun är naturligtvis inte utvecklare som i och med öppen data kan göra bättre applikationer men fördelen medborgare drar av detta är att de kan ta del av dessa förbättringar.

När man öppnar upp sin data så är det självklart viktigt att man funderar över vilken data man vill göra offentlig. Exempelvis Twitters API skulle aldrig någonsin släppa ut deras användares lösenord för det vore bara galet. På samma sätt vore det galet om USA bestämde sig för att göra sin data öppen och offentliggjorde exakta positioner för sina trupper runt om i världen.

Så när en kommun väljer att öppna upp sin data är det viktigt både för medborgarna och för kommun i sig att inte offentliggöra skadlig data. Det är den risken jag ser när det gäller båda parterna.